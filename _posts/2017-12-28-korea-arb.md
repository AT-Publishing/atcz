---
published: true
guest: false

date: 2017-12-28 23:56:00 +0100
update: 2017-12-28 23:56:00 +0100

author: "tradingfanbois@altcointrading.net"
author_name: tradingfanbois
author_twitter: '@tradingfanbois'

comments: true
identifier: 'koreaarb28122017'

stories: true
genres: Blog
#note: PSA
#noteclass: 'bg-red'

layout: post
tickers: false

title: "Arbitráž na korejských burzách - je tam příležitost?"
description: "Korejské burzy obchodují BTC a ETH za výrazně vyšší ceny než zbytek světa. Je arbitráž možná? Info přímo od zdroje."

permalink: arbitraz-jizni-korea/
enslug: south-korea-arbitrage
german: false

feature: "/features/korea-premium.jpg"

categories: ["trading"]
chart: []
tags: ["popular", "bithumb", "btckrw", "kryptotrading", "arbitraz"]
---

[Korbit](https://www.korbit.co.kr/) a [Bithumb](https://www.bithumb.com/), dvě nejoblíbenější burzy pro kryptoměny v Jižní Koreji, obchodují na úplně jiných cenových hladinách ve srovnání se západem. Teprve po nedávných zprávách o nových regulacích v Koreji se ale o možnost arbitráže začalo zajímat velké množství lidí.

Pokud nevíte o co jde, koncem prosince se začaly objevovat informace že [Jižní Korea bude zavírat krypto burzy](https://www.ft.com/content/75e13894-eba7-11e7-bd17-521324c81e23). Reportáže mainstreamových médií ale byly dramatičtější než realita. Po několika dnech se objevila  [oficiální zpráva v angličtině](https://www.facebook.com/financialservicescommission/posts/1685752154801795), která vysvětluje, že je to jen regulace omezující anonymní obchodování s kryptoměnami. To bylo plně možné díky speciální funkci bankovního systému v Jižní Koreji - takzvaný "virtuální účet". Je to bankovní účet přidělený náhodně z poolu a používá se pro okamžité převody mezi domácími bankovními účty.

Je tedy v Jižní Koreji příležitost k arbitráži? Je, ale ne příliš dobrá.

Zatímco otevření účtu na korejské burze není problém, přemísťování finančních prostředků je omezeno na trvalé rezidenty. Pokud jde o jednotlivce, na zahraniční bankovní účty se dají převádět jen omezené částky. Ze skupiny [Crypto of Korea](https://open.kakao.com/o/ggzbdFB) na síti Kakao:

> Právní cizí rezidenti jsou košér, ale nové předpisy budou mít za následek uzavření účtů držených nerezidenty. Arbitráž je také v podstatě omezena na zhruba 50 tisíc dolarů ročně, protože Korea má velmi striktní kapitálová omezení.

Takže např. Kanadský státní příslušník s bydlištěm v Koreji má možnost využít této příležitosti, ale případný zisk je podstatně omezen.

Pro zbytek světa neexistuje dobrý způsob, jak profitovat z vysokých cen na korejských burzách. Jeden až příliš zřejmý způsob by byl převést místo KRW kryptoměnu, ale na trzích pro páry kryptoměn už je dost arbitrážních botů - prémium mají v Koreji všechny kryptoměny.

Zavedení "stabilního coinu", pegovaného na například na USD - čistě hypoteticky - by vyvořilo příležitost, ale jen na krátkou dobu. Obchodníci, kteří už používají arbitrážní boty na korejských burzách by příležitosti využili jako první a cenový rozdíl by rychle zmizel. Podobná vzácná (a velmi krátká) příležitost se může naskytnout při uvedení jakékoli nové kryptoměny na burzy v Koreji, pokud by nová měna začala obchodovat na západní cenové úrovni. Opět platí, že lidé, kteří již arbitráž provozují - což jsou možná i samotné burzy - by měly výhodu.

Pokud stále chcete sledovat ceny v KRW, nejlepším způsobem je stránka [cryptocompare](https://www.cryptocompare.com/coins/#/krw), která zobrazuje kryptoměny, které jsou obchodovány v Koreji v KRW. Pokud chcete sledovat cenový rozdíl v USD nebo EUR, jde to buď na TradingView nebo na domovské stránce CryptoWatch: nastavte třetí sloupec na zobrazování cen v USD.
