---
layout: post

published: true

date: 2018-01-14 10:33:00 +0100
#update: 2018-01-10 11:23:00 +0100

author: https://twitter.com/tradingfanbois
author_name: tradingfanbois

comments: true

stories: false
note: 'Feature'
genres: Blog

permalink: eos/
german: false
enslug: "eos"

tickers: false

title: "EOS - Blockchain jako operační systém"
description: "Developeři kryptoměny EOS tvrdí, že vyvíjí operační systém pro krypto, který je konkurentem platformy Ethereum."

feature: "/features/eos.png"

categories: ["coins", "altcoins", "trading"]

chart: []
tags: ["eos", "kryptoměny", "krypto-trading", "nové-kryptoměny", "altcoin-trading", "bitfinex"]

---


O kryptoměně EOS se v posledních dnech začalo mluvit, protože se vědělo že v neděli 14. ledna lidé z block.one (společnosti, která stojí za vývojem EOS) mají oznámit důležité novinky ohledně budoucnosti EOS. Nikdo nevěděl, o co přesně šlo, takže [spekulace byly poměrně divoké](https://www.reddit.com/r/eos/comments/7pzdak/me_trying_to_figure_out_what_the_special/), od mainstreamových partnerství až po Telegram ICO. Ve skutečnosti šlo o [spolupráci s Bithumb CEO (jedna z největších jihokorejských burz) a o airdrop pro EOS holdery](https://www.reddit.com/r/eos/comments/7q4dsp/explaining_what_just_happened_you_need_to_read/). Co se týče cenového vývoje, šlo o buy-the-rumor, sell-the-news.

V současné době můžete EOS koupit a obchodovat na platformách Bitfinex a Binance. Obě burzy Binance a Bitfinex tento týden opět otevřely registrace nových uživatelů.

EOS se pravidelně objevuje v komentářích na anglickém webu pod [fibs/daily](https://www.altcointrading.net/fibs/daily/).

### O kryptoměně EOS

Ačkoliv už teď můžete EOS koupit na burzách, ještě nejde o finální produkt. EOS v tuto chvíli běží na Ethereum blockchainu a během roku 2018 bude přesunut na vlastní blockchain, který je prozatím ve vývoji.

EOS blockchain má být infrastrukturou pro dapps (decentralizované aplikace). Tohle jsme už jednou slyšeli, něco podobného slibuje i ethereum, ale zdá se že tým za kryptoměnou EOS se právě snaží poučit z chyb již existujících kryptoměn. Jejich lidé alespoň tvrdí něco takového v jednom z [úvodních videí](https://youtu.be/eRAxrqaqGEQ): CTO EOSu pracoval i na Steemit a BitShares a tvrdí, že díky této zkušenosti umí identifikovat hlavní problémy specifických aplikací a zobecnit je.

Myšlenkou EOS je vybudovat velmi obecnou architekturu podobnou operačnímu systému, který bude poskytovat základní komponenty pro decentralizované podnikání - datové úložiště, uživatelské účty, škálovatelný komunikační systém. [Block.one](http://block.one/), společnost stojící za vývojem EOSu, identifikovala hlavní problémy bitcoinu, etherea a dalších platforem jako příliš komplikovaný kód náročný na údržbu a vysoké transakční poplatky. Jak vysoká bariéra pro vývoj a údržbu aplikací, tak i vysoké poplatky mohou fungovat v případě blockchainu, na kterém transakce mají být relativně málo časté. Je to problém jen pro aplikace, protože v nich jsou tyto "transakce" komunikační prostředky a je nutné jich provádět velké množství rychle a levně.

EOS blockchain přichází s integrovaným řešením pro škálovatelnost, systém počítá s tím že aplikace na něm budou běhat s určitým zatížením, nabízí levné transakce a přichází také s možným řešením kritických problémů: dapps běžící na EOSu budou mít možnost "zmrazení", která by měla zastavit případné útoky.

[Z technické dokumentace na Githubu](https://github.com/EOSIO/Documentation/blob/master/TechnicalWhitePaper.md), kterou poskytuje block.one:

Konsenzus algo na EOS blockchainu se nazývá delegovaný proof of stake (DPOS):

* Držitelé EOS tokenů mohou volit producenty budoucích bloků prostřednictvím hlasovacího mechanismu.
* Bloky jsou produkovány v sekvencích po jednadvaceti. Na začátku každé sekvence jsou zvoleni producenti pro každý blok. Prvních 20 producentů je vybráno podle celkového schválení. Poslední zbývající výrobce je vybrán poměrně podle počtu hlasů vůči ostatním producentům.
* Nový blok je generován každé 3 sekundy. Nespolehliví producenti jsou vyloučeni z generace bloků.

Vzhledem k povaze DPOS by měly být forky vzácné - výrobci bloků spolu navzájem spolupracují, nekonkurují si - nicméně ve whitepaperu je i tak navržen scénář pro potenciální fork:

> Pokud proběhne fork, consensus se automaticky přepne na nejdelší řetězec. Tato metrika funguje, protože rychlost, s jakou jsou bloky přidávány je úměrná počtu producentů bloků, kteří sdílejí stejný konsensus. Jinými slovy, fork s více producenty bude růst rychleji. Další podmínka je ta, že žádný producent bloků nesmí vyrábět bloky na dvou forks současně. Pokud se o to některý z producentů pokusí, bude vyloučen z hlasování.

Toto vše je navržené řešení pro EOS blockchain, který ještě není venku. Token, který můžete obchodovat na směnárnách Bitfinex nebo Binance, je "EOS Token", který bude vyměněn za tokeny na EOS blockchainu po jeho spuštění. EOS je (v současné době) ERC20 token a může být uložen na adrese na Ethereum blockchainu.

### EOS Scaling řešení

Lidé přirozeně sklouzávájí ke srovnání EOS vs Ethereum a existují i ​​někteří skeptici kvůli BitShares - mnohem starší kryptoměně, která také slibuje tisíce transakcí za sekundu. Někteří tvrdí, že EOS je pouze BitShares se smart contract implementací a paralelizací a že to slavné škálování možná bude vypadat dobře jen na papíře.

Je ale možné, že nějaká soutěž s ETH opravdu probíhá a že by to mohla být hra o čas: řešení ETH pro škálování jsou slibné, ale stále v nedohlednu, a ETH blockchain má problémy se škálováním už v dnešní době. EOS bude úplně nový blockchain, směnárny ani dapps na něm kriticky nezávisí, mohlo by být jednodušší vyvinout funkční produkt na novém blockchainu.

Pokud se to EOSu podaří, mohl by si tento nový blockchain efektivně přetáhnout velkou část poptávky po škálovatelném blockchainu. Je to skoro legrační vzhledem k tomu, že předběžný EOS token běží na Ethereu.

[Z Redditu:](https://www.reddit.com/r/eos/comments/6yghxk/question_on_eos_scaling_vs_other_blockchains/):

> EOS by měl být schopen 10 000 transakcí za sekundu na jádro procesoru. Pokud mají producenti bloků jeden procesor, který má 8 jader, to je 80 000 transakcí za sekundu. Představte si, že mají 10 procesorů. Eos dokáže zpracovat více transakcí, čím lepší je produkční hardware - na ETH blockchainu to takhle nefunguje. Eos by měl mít možnost provádět milion transakcí za sekundu, jakmile bude implementovaná paralelizace transakcí.

> Pokud to nebude stačit, něco jako Raiden může být vždycky vyvinuto i na EOSu, to by zvýšilo množství transakcí za sekundu. Raiden může fungovat na jakémkoliv blockchainu. Eos má prostě lepší základ pro budoucí škálovatelnost.

**Lidé, kteří se zabývají vývojem EOSu**: generální ředitel block.one Brendan Blumer; CTO Daniel Larimer; a partner, Brock Pierce

**Roadmap**: [github.com/EOSIO](https://github.com/EOSIO/Documentation/blob/master/Roadmap.md)

Možná je brzo na to tvrdit, že 2018 bude rok Etherea.

### Důležité - Jestli jste koupili EOS na burze, musíte ho registrovat na EOS.io

EOS bude mít snapshot - přesné datum ještě není oznámeno, mělo by to být před 1. červnem 2018. Snapshot EOSu nebude [pravidelná věc, jako je to u IOTA](https://www.altcointrading.net/iota-snapshots/). Důvodem je, že momentálně EOS běží na Ethereu a po snapshotu přejde na vlastní blockchain. Každý EOS holder musí před snapshoten registrovat svojí ETH adresu, kde má ERC20 EOS, a dostane odpovídající množství nových EOS tokenů na vlastním blockchainu. Pokud necháte EOS ERC20 na burze nebo je nepřihlásíte, nedostanete po snapshotu žádné EOS tokeny.


[Průvodce z r/EOS:](https://www.reddit.com/r/eos/comments/7jnxwm/so_you_bought_your_eos_on_an_exchange_what_you_do/)

1. Jděte na https://eos.io
2. Vyberte položku "GET EOS"
3. Zaškrtněte všechna požadovaná pole a klikněte na tlačítko "pokračovat"
4. Přejděte dolů a klikněte na tlačítko "zaregistrovat"
5. Poté vyberte položku Metamask nebo MyEtherWallet (jiné ETH peněženky nejsou kompatibilní)
6. Postupujte podle pokynů pro registraci vaší adresy
7. Připojte se k mailing listu EOS na adrese https://eos.io/#subscribe - budete tak mít přehled o tom, kdy se snapshot uskuteční.

Podle tohoto článku na [Medium.com](https://medium.com/@EOS_HelpGuide/eos-purchased-on-exchanges-what-you-need-to-know-updated-15-dec-2017-4a9b39ab42ee) vám po snapshotu **nebude přidělen EOS**, pokud máte **EOS ERC20 jako zůstatek na burze**.
